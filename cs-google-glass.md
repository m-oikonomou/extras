## Η περίπτωση του Google Glass

Στις αρχές της δεκαετίας του 1970, ο Steve Mann, γνωστός και ως ο πατέρας της επαυξημένης πραγματικότητας [1], ενστερνίστηκε την ιδέα να δώσει λύσεις σε προβλήματα που αφορούν την όραση, δημιουργόντας μία σειρά από πατέντες για το σκοπό αυτό. Αρκετά χρόνια αργότερα, η Google υιοθέτησε τη γενική ιδέα της επαυξημένης πραγματικότητας μέσω φορετών συσκευών και ξεκίνησε τη δική της έρευνα πάνω στο θέμα. Τον Απρίλιο του 2012 [1] η Google ανακοίνωσε το ξεκίνημα του beta testing για μια νέα συσκευή, την Google Glass. Πρόκειται για μία φορετή συσκευή επαυξημένης πραγματικότητας σε μορφή ζευγαριού από γυαλιά, η οποία επιτρέπει την ανύχνευση, ανάλυση και μετάδοση δεδομένων, ενώ ο χρήστης που τη φορά μπορεί να περιηγείται στο διαδίκτυο, δίνοντας στη συσκευή εντολές μέσω φυσικής γλώσσσας. 

![](google-glass.md){.figure}

Η συσκευή Google Glass έγινε πολύ γρήγορα γνωστή ύστερα από την πρώτη κυκλοφορία της τον Απρίλιο του 2013 [2], αφού τον πρώτο κιόλας χρόνο χρησιμοποιήθηκε σε πληθώρα από τεστ όπου συμμετείχε κυρίως πληθυσμός από το Ηνωμένο Βασίλειο [1]. Ορόσημο στη διάδοση της συσκευής υπήρξε το 2013, όταν ο Ισπανός γιατρός Pedro Guillen μετέδωσε διαδικτυακά για πρώτη φορά παγκοσμίως χειρουργική επέμβαση στην οποία συμμετείχε [1]. 

Μία από της πρωταρχικές ιδέες στις οποίες στόχευσε η έρευνα του Google Glass, υπήρξε η ιδέα του “ξεκλειδώματος” οθόνης μέσω της ιχνηλάτησης των κινήσεων των οφθαλμών [2]. Η έρευνα συνεχίστηκε, και το 2014 η συσκευή εμπλουτίστηκε με τη λειτουργία υπερηχητικών κυμμάτων. Πρόκειται για μια μέθοδο μετάδοσης ήχου στο χρήστη που φορά τη συσκευή, επιτρέποντας μόνο στον ίδιο να ακούει το συγκεκριμένο ήχο που εκπέμπεται. 

![](https://www.wareable.com/media/images/2016/11/eye-track-1480472823-A3TE-column-width-inline.jpg)

Διάφορες μελέτες έχουν προσπαθήσει να αποδείξουν την ευχρηστία που αποδίδουν φορετές συσκευές, όπως το Google Glass, σε χρήστες οι οποίοι ασχολούνται παράλληλα με άλλες δραστηριότητες. Παράδειγμα τέτοιας μελέτης περίπτωσης αποτελεί πείραμα που διεξάχθηκε το 2014, όπου ζητήθηκε από οδηγούς αυτοκινήτων να χρησιμοποιήσουν τα γυαλιά της google ως μέσο εικονικής απεικόνισης, ώστε να καταλήξουν σε κάποιο συμπέρασμα σχετικά με την ευχρηστία τους [3]. Η διαδικασία του πειράματος περιλάμβανε την εμπλοκή των χρηστών σε διεργασίες που μπορούσαν να πραγματοποιήσουν στο εικονικό περιβάλλον της συσκευής, όπως για παράδειγμα η αποστολή μηνύματος, ενώ παράλληλα οδηγούσαν. Τα αποτελέσματα έδειξαν ότι οι γνωστικές ικανότητες των χρηστών δεν υπέστησαν ιδιαίτερη υποβοήθηση στο να καθιστούν συγκεντρωμένη την προσοχή τους κατά την οδήγηση, παρά μόνο όταν στους χρήστες περιλαμβάνονταν άτομα με κάποιου είδους κινητική δυσκολία, ενώ αποδείχτηκε ότι συσκευές τέτοιου τύπου είναι ικανές να μειώσουν το κόστος που επιφέρουν οι πολλαπλές εργασίες (multitasking) [3]. 





[1] https://sites.google.com/site/313aspire313/history-of-google-glass
[2] https://www.wareable.com/features/the-patented-history-and-future-of-google-glass-656
[3] Sawyer Ben D.,  Finomore Victor S., Calvo Andres A., Hancock P. A. (Vol. 56, No. 7, November 2014, pp. 1307 –1321). Google Glass: A Driver Distraction Cause or Cure? Human Factors and Ergonomics Society. DOI: 10.1177/0018720814555723